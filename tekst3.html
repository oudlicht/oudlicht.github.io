<div id="blok3">
    <div class="jumbotron2 text-center">
        <h3>Erbarmelijke visvangst Bosbaan</h3>
    </div>
    <div class="jumbotron3 text-left">
        <h4>Multatooli</h4>
        <i>02-06-2003</i><br />
        Vrijdag en zaterdag hebben 174 vissers tevergeefs 36 uur non-stop aan de oevers van de bosbaan gezeten. Er is gedurende het toernooi slechts één vette pad gevangen. Echter deze vangst berust op toeval omdat de pad per ongeluk op een haak is gaan staan. Stichting Vis en Frikadel, de organiserende partij, heeft alles in het werk gesteld om een dergelijke situatie dit jaar te voorkomen. Woordvoerder, voorzitter en penningmeester H. Pennoze: "..500 Forellen uitgezet voor deze dag! Heb mij persoonlijk 4 euro 't stuk gekost. Heb dit jaar voor het eerst voor elkaar gekregen dat die k..kanoërs (red.) wegblijven tijdens de viswedstrijd. En nog geen gevangen vis gezien. Het ergste is dat ze je vanuit het water zitten aan te loeren. Bloedlink wordt je ervan! Heeft me vorig jaar 20 en dit jaar weer 40 leden gekost!" Ook wetenschappers zitten met de handen in het haar. Er zitten meer vissen in het water dan ooit, ze planten zich sneller voort en zijn in significant betere conditie dan voorheen." aldus G. Beer, hoogleraar biologie aan de UvA . "Opvallend echter is dat de laatste 5 jaar het gewicht van de vissen lager is geworden. Waar een Karper van meer dan 90 pond vroeger geen uitzondering was, zijn er nu slechts exemplaren tussen de 68 en 75 pond aangetroffen. De gedragspatronen zijn met het gewicht drastisch veranderd; de lichtere vissen in de Bosbaan lijken intelligenter te zijn. Zij kunnen ongevaarlijk voedsel van aas onderscheiden. Nader onderzoek moet deze theorie nog onderbouwen.    </div>
</div>